## Tanım
![[Pasted image 20220531201325.png]]
Metallerde yük taşıyıcıları serbest dolaşan elektronlardır. Bir tarafına +, diğer tarafına - potansiyel fark uygulanan bir metalde elektronlar + terminale doğru hareket ederler. Akım yönü, elektronların hareket yönünün tam tersidir, bu nedenle + terminaden - terminale şeklinde gösterilir.

Elektronlar sabit hızla hareket ederler. Üzerlerine etkiyen $\overrightarrow F=q\overrightarrow E$ kuvvetine karşı bir kuvvet daha mevcuttur, dolayısıyla ivmelenemezler.

![[Pasted image 20220531201733.png]]

Akım, *birim zamanda kesit alandan geçen yük miktarı*dır ve $I=\frac{dQ}{dt}$ olarak gösterilir. Birimi **Coulomb/saniye** olan **Amper**dir.

## Akım Yoğunluğu
Birim hacimdeki elektron sayısı $n$ ile gösterilir. Birimi **1/metreküp**tür.

$dQ$ yükünün metal içerisinde bir levhadan diğer levhaya giderken geçen süre $dt$, elektronların sabit sürüklenme hızları $V_{sür}$ verilsin. $dt$ sürede katedilen mesafe $x=V_{sür.}dt$ olur.

$dt$ süresinde hareket eden $dQ$ yükünün miktarı da $dQ=qVn$ olarak gösterilebilir. $q$ temel yük ($1,6\times 10^{-19}$), $V=Ax$ hacim ve $n$ birim hacimdeki elektron sayısıdır. Devam ettirildiğinde $dQ=qAV_{sür.}ndt$ olur.

Yukarıda elde edilen bağıntıyı kullanarak akımın tanımı olan $I=\frac{dQ}{dt}$'yi yeniden yazabiliriz.
$I=qV_{sür.}An$ olur.

Akım yoğunluğu, *birim alandan geçen akım* olarak tanımlanır ve $\overrightarrow J=IA^{-1}=nq\overrightarrow V_{sür.}$ ile gösterilir. Birimi **Amper/metrekare**dir.